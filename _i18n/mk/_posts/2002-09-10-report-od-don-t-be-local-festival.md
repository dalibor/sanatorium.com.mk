---
layout: post
title:  "Репорт од Don't Be Local Фестивал"
date:   2002-09-10 18:16:00 +0200
permalink: /posts/7-report-od-don-t-be-local-festival
summary: "Во Петок, на 8 Септември 2002 година во локалитетот Стара Бања (Куманово) се одржа Don't Be Local фестивалот каде настапија Санаториум заедно с..."
---

<p>Во Петок, на 8 Септември 2002 година во локалитетот Стара Бања 
    (Куманово) се одржа Don't Be Local фестивалот каде настапија Санаториум 
    заедно со уште неколку бендови од Македонија.</p><p>Околу 16.30 часот Санаториум пристигнаа во Куманово во одлично 
    расположение и направија кратка тонска проба на која ги отсвиреа "Wasted
     Existence" и дел од "Без Разум И Свест". На сцена излегоа околу 21.00 
    часот и во тие моменти беше исфрлен огномет, неколку огнени сфери 
    блеснаа високо. Следуваше силен аплауз и веќе просторот пред сцената 
    доби своја тежина од која се слушаа извиците: „Санаториум“ и „Ultra 
    Speed“.</p><p>Во 21.15 сцената ја прекрива дим, се проѕираат неколку светли 
    блесоци и Санаториум започнуваат со песната „Град“. Толпата се 
    раздвижува на сите страни и пее во еден глас, а песната „Град“ преминува
     во „Епидемија на Омраза“. Следуваат „Wasted Existence“, „Illusion Of 
    Mind Confusion“, „Секој Ден“, „No More Patience“, „Live In Silence“ за 
    време на кои публиката тотално полудува и после секоја песна скандира 
    „Ultra Speed, Ultra Speed, Ultra Speed...“. Црни се зеза прашувајќи 
    „Која песна?“, на што сите во еден глас одговараат „ULTRA SPEED“. Ја 
    соблекува маицата и следи „Ultra Speed“ со Црни и Рус на вокал. Во 
    првите редови публиката се шутира на сите страни, а некои од нив се 
    исфрлаат до сцената и таму се здивуваат. Завршува првиот дел и пауза од 
    15 сек во која публиката повторно скандира „Ultra Speed, Ultra Speed, 
    Ultra Speed...“, по што следува бас солирањето и продолжува вториот дел 
    од песната. Следуваа уште добро познатите "Во Себе Умирам", "Без Разум И
     Свест" и "Our Doom" со кои Санаториум го затворија нивниот настап.</p>
